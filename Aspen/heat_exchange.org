#+TITLE: Θέρμανση του ρεύματος εξόδου του βιοαντιδραστήρα

Στο αρχείο αυτό θα περιγραφεί η διαδικασία σχεδιασμού του εναλλάκτη που θα χρησιμοποιηθεί για την θέρμανση του ρεύματος εξόδου του βιοαντιδραστήρα. Παρατηρήθηκε, πως το ρεύμα εξόδου της καθαρής γλυκερόλης από την αποστακτική στήλη είναι στους 288.91 \( ^oC \) και άρα μπορεί να χρησιμοποιηθεί αυτό για να καλύψει το θερμικό φορτίο για την θέρμανση του αντιδραστήρα. Παρακάτω παρατίθεται ένας πίνακας με τις θερμοκρασίες των ρευμάτων που θέλουμε να θερμάνουμε/ψύξουμε για να γίνει μία απλοποιημένη δοκιμή σε ξεχωριστό αρχείο.

#+CAPTION: Θερμά και Ψυχρά Ρεύματα
| Ψυχρά Ρεύματα:          | Θερμοκρασία | Σύσταση                          | Παροχή  |
| RProd                   | 30 C        | 0.75 Νερό, 0.15 CO_{2}, 0.1 Glyc | 16532.9 |
| Έξοδος του Αντιδραστήρα |             |                                  | kg/h    |
|-------------------------+-------------+----------------------------------+---------|
| Θερμά Ρεύματα           | Θερμοκρασία | Σύσταση                          | Παροχή  |
| Vapors                  | 140 C       | 0.84 Νερό, 0.16 CO_2             | 14820.4 |
| Απόσταγμα του Flash     |             |                                  | kg/h    |
|-------------------------+-------------+----------------------------------+---------|
| Water                   | 124 C       | Καθαρό Νερό                      | 163.784 |
| Απόσταγμα της στήλης    |             |                                  | kg/h    |
|-------------------------+-------------+----------------------------------+---------|
| PureGlyc                | 288.9 C     | Καθαρή Γλυκερόλη                 | 1337.53 |
| Υπόλειμμα της στήλης    |             |                                  | kg/h    |

Θέλουμε να θερμάνουμε το RProd στους 150 C χρησιμοποιώντας τα άλλα 3 ρεύματα φτάνοντας τα σε ότι θερμοκρασία να ναι. Η γλυκερόλη έχει μικρή παροχή καθώς και μικρή θερμοχωρητικότητα σε σχέση με αυτές του ψυχρού ρεύματος. Όμως, είναι ένα ρεύμα που θέλουμε να συμπηκνώσουμε. Αν βάλουμε την γλυκερόλη ως μία πρώτη βαθμίδα θέρμανσης του προιόντος του αντιδραστήρα μπορεί να το πάει από τους 30 \( ^oC \) στους 55 \( ^oC \) και να ψυχθεί και η γλυκερόλη μέχρι τους 55 \( ^oC \). Αυτή η διεργασία αποτυπώνεται γραφικά εδώ
#+ATTR_ORG: :width 1000px
[[file:2022-12-21_18-40-48_screenshot.png]]


Το απόσταγμα της στήλης είναι καθαρό νερό, αλλά είναι σε χαμηλή σχετικά θερμοκρασία και σε παροχή 100 φορές μικρότερη αυτή του ρεύματος του αντιδραστήρα. Αν χρησιμοποιηθεί ως έχει, μπορεί να προσφέρει περίπου 4 \( ^oC \) στο ψυχρό ρεύμα. Θεωρήθηκε πως θα ήταν σπατάλη εξοπλισμού να γίνει αυτό. Για αυτό, το καθαρό αυτό νερό αναμίχθηκε με το απόσταγμα του flash. Εφόσον είναι και αυτό σχεδόν καθαρό νερό σε πολύ μεγαλύτερη παροχή, πρακτικά δεν μεταβλήθηκε, αλλά έτσι δεν απορρίπτουμε τους ατμούς από την απόσταξη σε υψηλή θερμοκρασία.

Το πρόβλημα όμως είναι ότι το απόσταγμα του flash και το προίον του αντιδραστήρα είναι και τα δύο ρεύματα στη μία ατμόσφαιρα με κοντινές σχετικά παροχές. Στην κατάσταση του, το θερμό ρεύμα του flash, δεν μπορεί να φτάσει το ψυχρό ρεύμα πάνω από τους 95 \( ^oC \) επειδή το σημείο φυσαλίδας του ψυχρού είναι περίπου στην ίδια θερμοκρασία με την θερμοκρασία κορεσμού του θερμού. Για να γίνει αποτελεσματικά η μεταφορά θερμότητας, πρέπει να συμπιεστεί το θερμό ρεύμα έτσι ώστε να αποκτήσει την ενέργεια για να θερμάνει το ψυχρό μέχρι τους 150 \( ^oC \). Βρέθηκε πως αν ο συμπιεστής λειτουργεί με σχέση συμπίεσης 2 (διπλάσια πίεση εξόδου από την πίεση εισόδου) το ενεργειακό του περιεχόμενο επαρκεί για να θερμάνει το προιόν του αντιδραστήρα μέχρι την επιθυμητή τιμή. Παρακάτω φαίνεται και το διάγραμμα T-Q του εναλλάκτη από το οποίο φαίνεται πως δεν θα ήταν καλή ιδέα να μειωθεί κιάλλο η πίεση.
#+ATTR_ORG: :width 1000px
[[file:2022-12-21_18-38-24_screenshot.png]]
