#+TITLE: Κινητικοί Υπολογισμοί για τον C. glycerinogenes

Ο μικροοργανισμός C. glycerinogenes είναι μία οσμοφιλική ζύμη η οποία έχει ως ιδιαίτερο χαρακτηριστικό την πολύ υψηλή παραγωγικότητα γλυκόζης με μικρές απώλειες σε άλλες πολυόλες. Στην βιβλιογραφία (την λίγη που υπάρχει) δεν βρέθηκε κάποια κινητική μελέτη της ανάπτυξης του μικροοργανισμού. Βρέθηκε όμως ένα διάγραμμα χρόνου με μεταβολή των συγκεντρώσεων γλυκόζης, γλυκερόλης και βιομάζας από τους [[cite:&jinByproductFormationNovel2003]].

Για τον πιο ακριβή κινητικό προσδιορισμό της βιοαντίδρασης από τα πειραματικά δεδομένα αυτά, πρέπει να γίνουν υπολογισμοί, στους οποίους χρειάζονται οι ρυθμοί σε κάθε πειρραματικό σημείο. Ο ρυθμός ανάπτυξης βιομάζας, παραγωγής γλυκερόλης και κατανάλωσης γλυκόζης έχουν υπολογιστεί από παραγώγους της μορφής c = f(t). Η κατανάλωση της γλυκόζης περιγράφεται με R^2 = 0.990 από την εξίσωση \( S = 0.008t^2 - 3.531t + 243.428 \) με παράγωγο την \( \frac{dS}{dt} = 0.016t - 3.531 \)

Η γλυκερόλη μπορεί να εκφραστεί με R^2 = 0.996 από την εξίσωση \( G = -0.007t^2 + 1.758t - 3.428 \) με παράγωγο την \( \frac{dG}{dt} = -0.014t + 1.758 \)

Για τον ρυθμό ανάπτυξης βιομάζας ισχύει \( x = -0.013t^2 + 0.884t - 1.877 \) με R^2 = 0.999 του οποίου η παράγωγος είναι \( \frac{dx}{dt} = -0.026t+0.884 \)

Με τον πιο ακριβή τρόπο προσδιορισμού του ρυθμού, προκύπτει ένα μοντέλο Monod για την ανάπτυξη της βιομάζας του τύπου \[ \frac{dx}{dt} = \frac{0.011[S]}{236.19+[S]}[x] \] η οποία έχει R^2 = 0.989 με 4 πειραματικά σημεία και έναν πιο ακριβή προσδιορισμό του ρυθμού. Αν θέλω τον ρυθμό κατανάλωσης του υποστρώματος τότε αρκεί να υπολογίσω το \( Y = \frac{1}{Y_{X / S}} + \frac{a_i}{Y_{G / S}} \) και να το βάλω στον παρανομαστή του μοντέλου. Μετά από υπολογισμούς των παραμέτρων αυτών προκύπτει πως Y = -7.037. Άρα \[ \frac{dS}{dt} = - \frac{1.563*10^{-3}[S]}{236.19 + [S]}[x] \] 

Αν θέλουμε να δούμε την κινητική παραγωγής της γλυκερόλης, αυτή θα είναι \[ r_G = \frac{dG}{dt} = k C_S^n \]. Εφόσον βρήκαμε το r_G και το C_S δίνεται από τα πειραματικά δεδομένα, μπορούμε να κάνουμε fit στην γραμμική σχέση \[ \ln r_G = \ln k + n \ln C_S\] για να βρούμε την τεχνική κινητική παραγωγής του επιθυμητού προιόντος. Προκύπτει πως η τάξη της αντίδρασης είναι 0.335 ως προς το υπόστρωμα και η ειδική ταχύτητα είναι 0.257. Άρα \( r_G = 0.257 [S]^{0.335} \).

Με βάση τα δεδομένα αυτά, μπορούμε να κάνουμε μία εκτίμηση του όγκου του αντιδραστήρα που απαιτείται και της ετήσιας παραγωγής γλυκερόλης. Εφόσον είναι γνωστός ο χρόνος παραμονής και η συγκέντρωση γλυκόζης που εισέρχεται στον αντιδραστήρα μπορεί να υπολογιστεί η κατανάλωση της γλυκόζης ανηγμένη ως προς τον όγκο του αντιδραστήρα [\( \frac{g}{l \cdot year} \)]. Εφόσον είναι γνωστό και το ρεύμα τροφοδοσίας μπορεί να υπολογιστεί πόση μάζα γλυκόζης πρέπει να διαχειριστούμε τον χρόνο. Ο λόγος αυτών των δύο, μας δίνει το απαραίτητο working volume ώστε να επεξεργαστούμε όλη την βιομάζα που έχει η τροφοδοσία χρησιμοποιώντας σε κάθε batch την βέλτιστη συγκέντρωση υποστρώματος. Αυτός προκύπτει ίσος με 1301.5 m^3. Ο συνολικός αντιδρών όγκος άρα πρέπει να είναι στο ελάχιστο 1301.5 m^3. Σε ξεχωριστό αρχείο παρουσιάζονται και τα οικονομικά στοιχεία της διεργασίας

Για την προσωμοίωση του μοντέλου στο Aspen, μπορεί να χρησιμοποιηθεί η LHHW με τέτοιον τρόπο ώστε να προσωμοιάσει το Monod. Πρέπει οι συγκεντρώσεις να είναι υπολογισμένες ως προς Mass concentration (kg/m^3 σε SI, αλλά το g/l είναι ισοδύναμο), αλλά πρέπει το μ_max να έχει και αυτό μονάδες SI. Το μ_max σε μονάδες SI είναι 3.06e-6. Άρα, το μοντέλο Monod με τον ρυθμό εκφρασμένο σε μονάδες SI και τις συγκεντρώσεις υπολογισμένες ως προς το mass concentration είναι \[ \frac{dx}{dt} = \frac{3.06*10^{-6}[S]}{236.19+[S]}[x] \]

